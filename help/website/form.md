---
layout: help
title: Website maken/bewerken
---

Website maken/bewerken
====

Naam
----

Vul hier de naam van de website in. Gebruik een naam waarmee je de site later eenvoudig terug kunt vinden in
overzichten. Bijvoorbeeld "Bedrijfsnaam.nl - Corporate website".

URL
----

Vul hier de volledige URL van de website in, zoals deze in de adresbalk van de browser staat, inclusief `https://`

Opdrachtgevende organisatie
----

Kies hier of het een website is van je eigen organisatie, of van een verbonden partij. Dat is bijvoorbeeld een
ketenpartner waar je mee samenwerkt of een partij die in opdracht van jou organisatie werkt. Kenmerkend voor een
verbonden partij is dat je waarschijnlijk niet zelf aan de websites werkt, maar je organisatie er wel een
(bepaalde) verantwoordelijkheid voor draagt.

Vul je de gegevens voor het eerst m.b.t. een website in, dan kun je nu opslaan. De automatische scans starten. Je
kunt later de rest van de gegevens invullen. Als je al direct meer informatie beschikbaar hebt, klik je op "Meer velden tonen".

Contract
----

Kies de start- en einddatum van hosting-, service- en onderhoudsovereenkomst.

Aanbesteding
----

Kies het type aanbesteding dat geleid heeft tot de bovenstaande overeenkomst.

Moet voldoen aan de archiefwet
----

Werk je voor een overheidsorganisatie, dan is dit waarchijnlijk belangrijk voor je: De archiefwet is vooral van
toepassing op websites van de overheid of aan de overheid gerelateerde websites.

Vink dit aan als de website moet voldoen aan de archiefwet. Wanneer is dat het geval? De Richtlijn Archiveren
Overheidswebsites zegt er het volgende over:

> Een overheidswebsite is een website die beheerd wordt door, of in opdracht van een overheidsorganisatie. Onder een
> overheidsorganisatie wordt hier verstaan een overheidsorgaan zoals bedoeld in de Archiefwet 1995. Daaronder vallen
> alle publiekrechtelijke organisaties binnen de centrale en decentrale overheid. Onder deze overheidsorganen vallen
> ook privaatrechtelijke organisaties en natuurlijke personen, voor zover deze een publieke taak uitvoeren. Deze norm
> is op hen alleen van toepassing als een website in zijn geheel voortkomt uit die publieke taak.

Meer informatie: https://www.nationaalarchief.nl/archiveren/kennisbank/Richtlijn-Archiveren-Overheidswebsites

Archief URL
----

Wordt van de website regelmatig een kopie in een digitaal archief opgeslagen? Vul hier de volledige URL van de
archiefwebsite in, zoals deze in de adresbalk van de browser staat, inclusief `https://`

Valt onder Tijdelijk Besluit Digitale Toegankelijkheid
----

Dit is vooral van toepassing op websites van de overheid of aan de overheid gerelateerde websites. Vink dit aan
als de website onder het _Tijdelijk Besluit Digitale Toegankelijkheid_ valt.

### Wanneer valt een website onder het Tijdelijk Besluit?

Bijna alle websites waar een overheid bij betrokken is hebben met het Besluit te maken. De wet definieert het als
volgt: Het gaat om alle websites van

> de staats-, regionale of lokale overheidsinstanties, publiekrechtelijke instellingen... ...bestaande uit één of
> meer van deze overheidsinstanties of één of meer van deze publiekrechtelijke instellingen, indien die samenwerkingsverbanden
worden opgericht met het specifieke doel te voorzien in andere behoeften van algemeen belang dan die van industri&euml;le of
commerci&euml;le aard.

Moeilijke tekst he? Hier vind je een ijstje: https://www.digitoegankelijk.nl/beleid/voor-wie-is-het-verplicht

Toegankelijkheidsverklaring URL
----

Als je hierboven &#39;ja&#39; hebt ingevuld, geldt ook dit voor jouw organisatie. Overheidsinstanties moeten een 
toegankelijkheidsverklaring plaatsen op alle websites waarvoor ze verantwoordelijk zijn. In de verklaring staat in
hoeverre de website al aan de eisen voldoet en welke maatregelen de instantie neemt om toegankelijkheid te borgen.

Overigens mag iedere organisatie een dergelijk verklaring toevoegen, niet alleen overheden. Het laat zien dat je
toegankelijkheid serieus neemt.

Vul hier de volledige URL van de toegankelijkheidsverklaring in, zoals deze in de adresbalk van de browser staat, inclusief `https://`

Meer informatie: https://www.toegankelijkheidsverklaring.nl

Privacyverklaring URL
----

Onder de Algemene verordening gegevensbescherming (AVG) heeft iedere organisatie een informatieplicht. Dat betekent dat je
verplicht bent om bezoekers van je websites duidelijk te informeren over wat je met hun persoonsgegevens doet en waarom.

Vul hier de volledige URL van de privacyverklaring in, zoals deze in de adresbalk van de browser staat, inclusief `https://`

Meer informatie: https://autoriteitpersoonsgegevens.nl/nl/zelf-doen/gebruik-uw-privacyrechten/recht-op-informatie

Tags
----

Kies hier welke tags je aan de wesbite wil koppelen.

Contacten
----

Kies voor het toekennen van contacten aan een rol eerst in de linkerkolom om welke rol het gaat.

In de tweede kolom kun je extra informatie invullen. Kies je in de eerste kolom voor leverancier, dan kun je in de
tweede kolom zelf invullen om welk type leverancier het gaat, bijvoorbeeld &lsquo;ontwerpbureau&rsquo; of
&#39;hosting&#39;. In de derde kolom kies je welk contact verantwoordelijk is voor deze rol. Als het contact nog niet
beschikbaar is dan voeg je het eerst toe.
